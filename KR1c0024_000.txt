# -*- mode: mandoku-view; -*-
#+TITLE: 詩傳遺說
#+DATE: 2015-08-24 22:05:09.167739
#+PROPERTY: ID KR1c0024
#+PROPERTY: BASEEDITION WYG    
#+PROPERTY: JUAN 提要
<pb:KR1c0024_WYG_000-1a>¶
欽定四庫全書　　　　經部三¶
　詩傳遺説　　　　　　詩類¶
　　提要¶
　　　　(臣/)等謹案詩傳遺説六卷宋朱鑑編鑑有朱¶
　　　　文公易説已著録是編乃理宗端平乙未鑑¶
　　　　以承議郎權知興國軍事時所成葢因重槧¶
　　　　朱子集傳而取文集語録所載論詩之語足¶
　　　　與集傳相發明者彚而編之故曰遺説其書¶
<pb:KR1c0024_WYG_000-1b>¶
　　　　首綱領次序辨次六義繼之以風雅頌之論¶
　　　　斷終之以逸詩詩譜叶韻之義以朱子之説¶
　　　　明朱子未竟之義猶所編易𫝊例也鑑自序¶
　　　　有曰先文公詩集傳豫章長沙后山皆有本¶
　　　　而后山校讐最精第初脱稿時音訓間有未¶
　　　　備刻板已竟不容増益欲著補脱終弗克就¶
　　　　仍用舊板葺為全書補綴趲那久將漫漶朅¶
　　　　來富川郡事餘暇輒取家本親加是正刻寘¶
<pb:KR1c0024_WYG_000-2a>¶
　　　　學宫¶
　　　國朝寧波史榮撰風雅遺音據鑑此序謂今本¶
　　　　集傳音叶多鑑補苴非朱子所手定其説似¶
　　　　非無因然則以音叶之誤議朱子與以朱子¶
　　　　之故而委曲回䕶呉棫書者殆均失之矣乾¶
　　　　隆四十五年七月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR1c0024_WYG_000-3a>¶
詩傳遺説序¶
先文公詩集傳豫章長沙后山皆有本而后山本讎校¶
為最精第初脱藁時音訓間有未備刻版已竟不容増¶
益欲著補脫終弗克就未免仍用舊版葺為全書補綴¶
趲那久將漫漶朅来富川郡事餘暇輙取家本親加是¶
正刻寘學宫以𫝊永久抑鑑昔在侍旁每見學者相與¶
講論是書凡一字之疑一義之隱反復問荅切磋研究¶
必令心通意解而後已今文集書問語録所記載無慮¶
<pb:KR1c0024_WYG_000-3b>¶
數十百條彚次成編題曰遺説後之讀詩者能兼攷乎¶
此而盡心焉則無異於親承誨誘可以得其意而無疑¶
於其言矣若七月斯干二詩書以遺丘子服者尚可攷¶
見去取位置小序之法因附於後端平乙未五月朔孫¶
承議郎權知興國軍兼管内勸農營田事節制屯戍軍¶
馬鑑百拜敬識¶
